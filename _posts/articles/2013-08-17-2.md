---
title: 13.87 พันล้านบาท
date: 2013-08-17 14:30 UTC+7
category: medium
tag: article
layout: post
---

เมื่อวานเห็น [โอม](https://www.facebook.com/thitipong.korsakul) โพสต์ข้อมูลใน Facebook เลยค้นหาที่มาของข้อมูลโดย พุฒิพงศ์ พงศ์เอนกกุล [[ที่มา](http://blogazine.in.th/blogs/phuttipong/post/4290)]

 โปรดเข้าใจก่อนว่านี่ไม่ใช่การโจมตีสถาบันกษัตริย์ไทยในเรื่องนี้ เพราะ **งบประมาณแผ่นดินสำหรับรักษาเกียรติสถาบันกษัตริย์** จำนวน ๑๓,๘๖๙,๖๖๐,๒๐๐ บาท (หนึ่งหมื่นสามพันแปดร้อยหกสิบเก้าล้านหกแสนหกหมื่นสองร้อยบาท) ไม่ได้ถูกใช้โดยสถาบันกษัตริย์ทั้งหมด จะโทษสถาบันกษัตริย์ฝ่ายเดียวไม่ได้ ต้องโทษหน่วยงานราชการที่ต้องการจะเบิกใช้ในปีงบประมาณ 2557 โดยอ้างว่า *เพื่อรักษาเกียรติสถาบันกษัตริย์* 
 
ผมไม่คิดว่าหน่วยงานราชการไทยเหล่านั้นจะใช้เงินภาษีประชาชนได้อย่างคุ้มค่าหรือสมเกียรติหรืออะไรก็แล้วแต่จะอ้าง นอกจากอาศัยความกลัวของประชาชนหรือตัวแทนประชาชนในสภาที่ไม่มีความกล้าหาญพอจะทัดทานในขั้นพิจารณาร่างกฎหมาย เพื่อแสวงหาผลประโยชน์จากงบประมาณแผ่นดิน

ถ้าดูโดยไม่เปรียบเทียบ หลายคนอาจนึกไม่ออกว่า  **13.87 พันล้านบาท** นั้นมากหรือน้อย? ผมรู้แค่ว่ารัฐบาลอังกฤษใช้จ่ายงบประมาณแผ่นดินสำหรับสถาบันกษัตริย์ของเขา (ไม่รวมค่าใช้จ่ายในการรักษาความปลอดภัยโดยตำรวจและทหาร) ในปี 2012-13 เป็นเงิน £33.3m = 1.628 พันล้านบาท ในปีปัจจุบัน £36.1m = 1.765 พันล้านบาท ส่วนปีหน้าจะเพิ่มเป็น £37.9m = **1.853 พันล้านบาท หรือน้อยกว่าไทยประมาณ 7.5 เท่า** เมื่อเทียบกับปีงบประมาณเดียวกัน 
[[ที่มา](http://www.bbc.co.uk/news/uk-23082296)] แม้ว่าฝ่าย Republic จะอ้างว่าเงินภาษีประชาชนที่หมดไปกับสถาบันกษัตริย์อังกฤษคือ **£202.4m หรือ 9.896 พันล้านบาท** แต่ก็ยังน้อยกว่า *ค่ารักษาเกียรติสถาบันกษัตริย์ไทย* อยู่ดี [[ที่มา](http://www.republic.org.uk/What%20we%20want/In%20depth/Royal%20finances/index.php)]
